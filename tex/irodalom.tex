\chapter{Irodalom}
\pagestyle{headings}

Ebben a fejezetben a szakdolgozatom hátteréül szolgáló ismerető anyagot tekintem át. A fejezet két jól elkülönülő részből áll. Az első alfejezetben a pásztázó elektrokémiai mikroszkópia irodalmát mutatom be. A teljességre nem törekedve ismertetem kifejlesztésének főbb állomásait, a módszer működési elvét, fejlődését és felhasználási területeit. A fejezet második alfejezetében a pásztázó elektrokémiai mikroszkóp általam vizsgált új alkalmazási módjának példájául szolgáló Belouszov-Zsabotyinkszkij oszcilláló reakcióval foglalkozok. 

\section{Pásztázó elektrokémiai mikroszkópia}

\subsection{Története}

A PEKM a pásztázó mikroszkópos technikák egyik változata. Az első pásztázó mikroszkópos technikát, a pásztázó alagúthatás mikroszkópiát Binnig és Rohrer alkotta meg 1982-ben \cite{binnig1982surface}. Munkájukért mindössze négy évvel később, 1986-ban fizikai Nobel-díjat kaptak. A technika előnye, hogy rendkívül nagy felbontásra képes, akár atomokat is ,,láthatóvá tehetünk'', jóval meghaladva az optikai mikroszkópos technikák felbontását, melyek korlátozva vannak a használt fény hullámhosszúságára. A következő pásztázó technika az atomerő mikroszkóp (AFM, Atomic Force Microscope) viszonylag gyorsan jelent meg, szintén Binning és Rohrer munkájának köszönhetően \cite{binnig1986atomic, bennig1988atomic}. Azóta egy szerteágazó módszercsaláddá fejlődött az eredeti technika. Közös bennük, hogy egy -- általában szelektív -- mérőcsúcsot egy előre meghatározott ponthalmaz minden pontjára pozícionálunk, és lokális mérést végzünk. A mérés eredményét a helykoordinátákkal együtt tároljuk. A rögzített adatokból így képet készíthetünk, ábrázolva a mért mennyiséget a koordináták függvényében. A PEKM esetén a mérőcsúcs potenciometriás, vagy amperometriás. Az első hasonló mérést Engstrom végezte \cite{engstrom1986measurements}. Egy elektród diffúziós rétegében pásztázott egy másik, mikroméretű elektróddal. A mozgatáshoz egy mikromanipulátort használt. Ezzel mintegy három évvel előzte meg Allen J. Bardot és csoportját, akik kiforrott technikává fejlesztették a PEKM-et \cite{bard1989scanning}. A módszer eredetileg amperometriás detektálásra lett kifejlesztve. A potenciometriás változata azonban nem sokkal később jelent meg, Benjamin Horrocks és Nagy Géza munkájának köszönhetően \cite{horrocks1993scanning}.

\subsection{Működése}

A többi pásztázó technikához hasonlóan a PEKM alapja is a raszteres képalkotás. A képalkotás során a mérőcsúcsot mozgatjuk egy előre meghatározott program szerint. A program általában egy meander vonalat követ kétdimenziós pásztázás esetén, illetve egy vonal mentén pásztáz ide-oda egydimenziós pásztázás esetén. A mérési pontokon a mérőcsúcsot a program megállítja, és egy lokális mérést végez (\ref{fig:PEKM}. ábra). Amperometria esetén a mérőelektródot mozgatjuk, a segédelektród és a referenciaelektród egy meghatározott helyen áll, általában a cella szélén, távol a méréstől. Potenciometriás üzemmódban ionszelektív mikroelektródot használunk, és ennek potenciálját mérjük a referenciaelektródéhoz képest. Segítségével egy elektrokémiai, valós térbeli képet kaphatunk arról az ionféleségről, melyre a mikroelektród szelektív. Ezt a változatot használják többek között korróziós tanulmányokban a korrózió következtében kioldódott fémionok térképezésére \cite{bastos2010micropotentiometric, lamaka2008monitoring, karavai2010localized}. Munkám során potenciometriás PEKM-et használtam, a következő részben ezért kitérek a potenciometriás méréstechnikára.
\begin{figure}
\centering
\includegraphics[width=0.8\textwidth]{img/PEKM.png}
\caption{Pásztázó elektrokémiai mikroszkóp működésének szemléltetése.}
\label{fig:PEKM}
\end{figure}


\subsection{Potenciometria} 

Az elektroanalitikai módszerek rendkívül szerteágazóak \cite{erdey1967, pfreisich1960, kissl1997}. A mérőcellában lévő mintába merülő elektródokat használunk, mely a vizsgálat típusától függően 2-4 lehet. Az elektródokat funkciójuk szerint különítjük el, lehet indikátorelektród, referenciaelektród (vonatkozási elektród) illetve segédelektród. Indikátor elektródként elsőfajú fémelektródokat, vagy 1-1 ionra szelektív elektródokat használhatunk, melyek lehetnek ionszelektív-, gáz-, redoxi- vagy enzimelektródok. Referenciaelektródnak másodfajú elektródokat alkalmazunk a méréseink során, amik egy fémből, a fém sójából és a só anionjának nagy koncentrációjú oldatából készül.

Az elektroanalitikai vizsgálatok közül a leggyakrabban alkalmazott módszer a potenciometria \cite{erdey1967}. A potenciometria során az elektrolitoldatba merített elektródok felületén kialakuló potenciál különbséget mérjük. Az elektrokémiai cella (jelen esetben galváncella) egy indikátor- és egy referenciaelektródból áll, e két félcella között mérjük a potenciálkülönbséget, miközben áram nem folyik át a cellán. Az elektródpotenciál és az elektród aktív komponens közötti összefüggést a Nernst-egyenlet adja meg:
\begin{equation}
E = E_\text{0} + \frac{RT}{zF} \ln a
\end{equation}
ahol $E$ a cellapotenciál, $E_\text{0}$ a rendszer standard potenciálja, $R$ a gázállandó, $T$ a termodinamikai hőmérséklet, $z$ az elektródfolyamat elektronszám-változása,az $F$ a Faraday-állandó, $a$ az elektródaktív komponens aktivitása.
%Az aktivitás (a) és a koncentráció kapcsolatát az a=fc összefüggés adja meg, ahol f az aktivitási koefficiens. Híg oldatok esetén feltételezzük, hogy $f=1$, tehát $a=c$. A töményebb oldatok esetén, amikor $f\neq 1$, abban az esetben az aktivitási koefficiens állandó értéken tartásával és ily módon végzett kalibrációval kapunk analitikai információt. A gyakorlatban a fent említett Nernst-egyenletet koncentrációra felírva (c) és tizes alapú logaritmus formájában használjuk:
%\begin{equation}
%E= E_\text{0} + \frac{0.059}{z} \ln c
%\end{equation}
Az elektródpotenciálból tehát az azt létrehozó elektródaktív komponens koncentrációja kiszámítható. Egy elektród felületén kialakuló feszültséget közvetlenül nem lehet mérni, ezért a vizsgálat során a keresendő komponens koncentrációja által generált potenciált mérjük az indikátorelektródon az állandó pontenciálú referenciaelektróddal szemben. Ezt az állandó potenciált a referenciaelektródon úgy tudjuk biztosítani, hogy a belső töltőoldatát állandó értéken tartjuk, ezt a referenciaelektród elválasztásával tudjuk elérni. A két elektród kapcsolódását sóhíd használatával valósítjuk meg. Azonban így egy új folyadék-folyadék határfelület jön létre, ami további potenciálkülönbséget eredményez. Ezt diffúziós potenciálnak nevezzük. A diffúziós potenciál a mérések során mindig fennáll, ugyanis nem tudjuk teljes mértékben megszűntetni. Ennek enyhítésére a sóhidat olyan elektrolittal készítik, melynek vizes oldatában az anionok és kationok mozgékonysága körülbelül megegyezik.

A kálium-, klorid- és a nitrát-ion mozgékonysága nagyjából megegyezik, ezért például használhatunk KCl és KNO$_3$ oldatot. Az általam vizsgált BZ-reakció inhibitora a klorid-ion, ezért referenciaelektródként egy úgynevezett duplafalú (,,double--junction'') elektródot használtam. Ennek lényege, hogy van egy további, külső oldat a referencia elektród működéséhez szükséges nagy koncentrációjú KCl oldat és a minta között. Így elkerülhető a minta klorid-ion szennyezése, de megmarad a kloridozott ezüst szál körül a nagy klorid-ion aktivitás is.

A fent említett oldatok esetén a diffúzió során a kation és az anion közel azonos sebességgel halad, így nem lesz töltésfeldúsulás. Fontos még, hogy a sóhídat képző oldat koncentrációja a vizsgálandó oldat és a referenciaelektród töltőoldatánál nagyobb legyen, ugyanis ilyenkor a sóhíd mindkét végén kifelé áramló diffúzió figyelhető meg. A sóhíd két végén fellépő diffúziónak az előjele ellentétes lesz, általában kiegyenlítik egymást. A következőkben a méréseim során használt elektródtípusokat mutatom be. Számomra a \emph{redoxielektród} volt a legfontosabb elektródtípus, hiszen ezzel tudtam mérni a katalizátor oxidált-redukált koncentráció-arányát. Működése elektroncsere-egyensúlyon alapul. Redoxi rendszerekben az inert fémek (pl.:Pt, Au) vagy grafitelektródok biztosítják az elektronoknak a vizsgálandó komponens redukált formájából az oxidált formába való folyamatos átmenetével járó egyensúlyt. A mért potenciál értéket a Nernst-Peters-egyenlet értelmében, a redoxirendszer oxidált és redukált formáinak koncentráció hányadosa adja meg:
\begin{equation}
E= E_\text{0} + \frac{0,059}{z} \lg \frac{[ox.]}{[red.]}
\end{equation}
A munkám során a redoxielektród platina és szénszálelektród formájában került alkalmazásra.
A másik, általam használt elektródtípus az ezüst--ezüst-klorid referencia félcella volt. Ez egy \emph{másodfajú elektród} \cite{pfreisich1960}. A másodfajú elektródokat többnyire referencia (viszonyító) elektródként alkalmazzák. A gyakorlatban használt másodfajú elektródok például az Ag/AgCl és Hg/Hg$_2$Cl$_2$, amelyek egy fémből, a fém sójából, valamit a nehezen oldható só anionjának nagy koncentrációjú oldatából áll.
%Ezüst-klorid elektród esetén az elektród potenciálját az oldatban lévő ezüst-ionok aktivitása határozza meg.\\
%\begin{equation}
%E = E_0 + 0.059 \times \lg [Ag^+]
%\end{equation}
%mivel az oldat AgCl-re nézve telített az oldat ezüst-ion koncentrációjának és klorid-ion koncentrációjának szorzata állandó és egyenlő az oldhatósági szorzattal.\\
%\begin{equation}
%K = [Ag^+] \times [Cl^-]
%\end{equation}
%Az oldat klorid-ion koncentrációját részben az oldott AgCl, részben az oldat KCl határozza meg, de az ezüst-klorid rendkívül kis oldhatósága miatt az oldat klorid-ion koncentrációját a KCl-ból származó klorid-ion koncentrációja fogja meghatározni az AgCl-ból származó klorid-ion koncentrációt elhanyagolható.\\
%\begin{equation}
%E = E_\text{0} + 0,059 \lg \frac{K}{Cl^-} = E_\text{0} + 0,059 \lg K - 0,059 \lg [Cl^-]
%\end{equation}
%\begin{equation}
%E = E_\text{0} - 0,059 [Cl^-]
%\end{equation}
%A fenti egyenletekből következik, hogy az ezüst-klorid elektród potenciálját az oldat anion koncentrációjának változása fogja meghatározni, ugyanis az oldatban lévő anion koncentráció határozza meg az ezüst-ion koncentriációt.
    

\section{A Belouszov-Zsabotyinszkij oszcilláló reakció}
Dolgozatom elsősorban a PEKM technika új alkalmazási területével foglalkozik, a Belouszov-Zsabotyinszkij reakciót pedig csak modellrendszerként használtam munkám során. Témavezetőmmel olyan rendszert kerestünk, melyben jelentős ionaktivitás grádiens léphet fel homogén folyadékfázisú rendszerben. Megfelelő példának tűnt a BZ-reakció, melynek keveretlen lefolyása esetén térbeli mintázatok alakulnak ki. A térbeli mintázatok mentén változik többek között a bromid-ion aktivitás és a redox-potenciál, két olyan paraméter, melyek kiválóan mérhetők potenciometriás PEKM technikával. Ezek közül a redox-potenciál térképezését választottam. A továbbiakban áttekintem az oszcilláló jelenségeket, bemutatom a BZ-reakció főbb irodalmát.

\subsection{Oszcilláló jelenségek}
Oszcilláló jelenségeket a hétköznapi életben is megfigyelhetünk, ha szabályos időközönként ugyanaz az esemény megismétlődik, akkor időben periodikus eseményről, azaz oszcillációról beszélünk. Ezek az események számos tudományban megfigyelhetőek. Legegyszerűbb példa lehet a nap-éj periodikus váltakozása, megemlíthetjük még az évszakok váltakozását, mint csillagászati példa.

Az emberi szervezetben is megfigyelhetőek oszcilláló viselkedések, például a szív jobb pitvarának falában lévő szinuszcsomókban elhelyezkedő sejtek által küldött periodikus jelek hatására  szívünk átlagosan 72-szer húzódik össze percenként. Matematikai oszcilláló jelenség a szinusz és koszinusz periodikus függvények. Az állatvilágban (biológia) is megfigyelhetünk ilyen jelenségeket a zebrák és oroszlánok populációjának változása, amennyiben sok zebra van és kevés oroszlán az oroszlánok száma növekedni fog, míg a zebráké csökken és ez a populációs arány változik periodikusan. A jelenséget a Lotka-Volterra modell írja le \cite{lotka1910contribution}. Fizika tudomány területén megemlíthetjük a harmonikus rezgőmozgásokat, mechanikai ingát,  az elektronikai “flip-flop” jelenséget. Ezekre rávilágítva belátjuk, hogy az univerzum számos oszcilláló jelenséget produkál, sőt Lawrence Mead és Harry Ringermacher elmélete \cite{ringermacher2017strong}  szerint maga az univerzum is oszcillál, tágulása a múltban lelassult, majd újra felgyorsult és ez a folyamat felelős az univerzum egyes folyamataiért. Ez a jelenség feltételezéseik szerint már 7 periódust oszcillált az évmilliárdok során.

\subsection{Kémiai oszcilláció}
A kémiai oszcilláló rendszerek ismerete a XVII. század végére vezethető vissza. A kémiai jelenségeknél megkülönböztetünk homogén és heterogén rendszereket. A homogén és heterogén oszcilláló rendszerek létezését Alan Turing matematikai úton megjósolta 1952-ben \cite{turing1952chemical}. Ugyan az első homogén kémiai oszcillátorról szóló cikket Bray közölte 1921-ben \cite{bray1921periodic}, erről Turing valószínűleg még nem értesült 1952-ben. A heterogén rendszerek felfedezésével kezdődött a kémiai reakciók kronológiája, mikor Robert Boyle \cite{harvey1957history} felfedezte a foszfor oxidációjakor fellépő halvány lumineszcencia impulzusokat, amik periodicitást mutatattak. Őt követte Fechner 1828-ban felfedezett áramoszcillációja \cite{fechner1828schweigg}, amikor gyengén megsavanyított ezüst-nitrát oldatba merített ezüst- és vaselektródok között áram- és feszültségoszcillációt észlelt. 1896-ban a német kémikus Liesegang periodikus csapadékképződést figyelt meg \cite{liesegang1896ueber}. Híg kálium-bikromátból és zselatinból készült gél felszínére tömény ezüst-nitrátot cseppentett. Néhány óra elteltével a gél és az ezüst-nitrát határfelületénél csapadéksáv keletkezett. Az idő előrehaladtával kialakulnak az úgynevezett Liesegang-gyűrűk. 1899-ben Ostwald \cite{ostwald1899jacobus} periodikus H$_2$ fejlődést tapasztalt króm sósavban való oldásakor.

1943-ban Frank-Kamenyeckij termokémiai oszcillációkat tanulmányozott \cite{frank1943nikov}, ezek legismertebb példája a hideglángok jelensége, amely során egy alkán alacsony hőmérsékleten történő tökéletlen égésekor szabályos időközönként megjelenő halványkék lángot tapasztalt a reakciótérben.

Heterogén oszcilláló jelenség jól megfigyelhető a „higanyszív” nevezetű reakció esetében is. A reakciót először a "Látványos kémiai kísérletek" kurzus keretében láttam élőben, a reakció oszcilláló jellege már akkor is felkeltette érdeklődésemet. A reakció során kálium-bromátos híg kénsavoldatban lévő higany csepphez egy vasszöget érintve a higany pulzáló mozgást végez. Ezt a jelenséget a higany- és a vas felületén lejátszódó bonyolult elektrokémiai jelenséggel magyarázhatjuk, ahol az oldatban lévő higany pozitív a vas negatív töltésű. A tű érintésére a töltés közömbösítődik, ezért a higanycsepp összerándul, majd ezt az összerándulást periodikusan folytatja.

\subsection{A bromát-oszcillátor} \label{bromatoszcillator}
Az oszcilláló reakciók lényege a negatív visszacsatolás, ami megakadályozza egy közti termék koncentrációjának hirtelen növekedését. Az oszcilláció kialakulásának általános feltételei:
\begin{enumerate}
\item a termodinamikai egyensúlytól távoli rendszer
\item instabilitást előidéző kémiai reakciók a mechanizmusban:
 \begin{itemize}
\item pozitív visszacsatolás (autokatalízis)
\item negatív visszacsatolás (inhibíció)
\end{itemize}
\end{enumerate}
Kémia oszcillációról akkor beszélünk, ha a reakcióban résztvevő komponensek koncentrációja periodikusan változik \cite{miklososzcillalo}. Ha a periodicitás térben jelenik meg, térbeli mintázatok alakulnak ki. A mintázatokat olyan módszerekkel lehet vizsgálni, melyek valamelyik oszcilláló koncentrációjú köztitermékre érzékenyek és szelektívek. A mért paraméter lehet például a redox-potenciál, ami ilyen reakcióban általában a katalizátor redukált és oxidált formájának koncentráció-arányától függ. Ez az a paraméter amit én is mértem.
Az oszcilláló jelek lehetnek szabályosak (periodikus) illetve szabálytalanok (aperiodikus). A koncentráció oszcilláció előbbiekben említett módon a térkoordináták mentén is kialakulhatnak, ebben az esetben kémiai mintázatok alakulnak ki az oszcilláció kinetika és diffúzió következtében.
\begin{figure}
\def\s{0.17}
\centering
\includegraphics[width=\s\textwidth]{img/sequence/0001.png}\includegraphics[width=\s\textwidth]{img/sequence/0111.png}\includegraphics[width=\s\textwidth]{img/sequence/0221.png}\includegraphics[width=\s\textwidth]{img/sequence/0331.png}\includegraphics[width=\s\textwidth]{img/sequence/0441.png}\includegraphics[width=\s\textwidth]{img/sequence/0551.png}
\caption{Kvázi kétdimenziós BZ-reakció Petri-csészében. A képeket 4 másodperces időközönként ragadtam ki a reakcióról készített videóból.}
\label{fig:bzsequence}
\end{figure}

A kémiai mintázatok dinamikus vagy stacionárius formában jelenhetnek meg. A dinamikus forma megjelenhet például valódi mozgó kémiai hullámokként. A kémiai hullámok az idő előrehaladtával növekvő átmérőjű koncentrikus köröket képeznek (\ref{fig:bzsequence}. ábra). Nem csak koncentrikus körök alakulhatnak ki, hanem ezek nyitott változatai is. Valamilyen zavarás hatására forgó spirál alakzatok formálódnak. Stacionárius térbeni szerkezetek esetében állóhullámok jelenhetnek meg. Ilyen például a jellegzetes Turing struktúra.

Ugyan az első homogén fázisú oszcillálló jelenséget -- jodátion katalizált hidrogén-peroxid bomlásakor megfigyelhető oszcillációt -- Bray fedezte fel 1921-ben \cite{bray1921periodic}, a leghíresebbet Belouszov írta le 1955-ben \cite{belousov1959collection}. Felfedezte, hogy citromsav kénsavas közegben és Ce(IV)/Ce(III) ionokkal katalizált bromátos oxidációja során az oldat színe a katalizátor oxidált (sárga szín) és redukált állapotára (színtelen) jellemző színek között oszcillál.

A reakciót jónéhány évvel később Zsabotyinszkij kezdte újra vizsgálni \cite{zhabotinsky1964periodical}. Nem ismerte Belouszov munkáját, hanem egy, a Moszkvai Egyetemen közkézen forgó receptből dolgozott \cite{winfree1984prehistory}. Az eredeti reakcióban Belouszov által használt citromsavat, mint szerves szubsztrátot malonsavval helyettesítette. A Ce(IV) helyett ferroin indikátort vagy Mn(II)-t alkalmazott katalizátorként \cite{miklososzcillalo}.
Minden olyan reakciót, ahol valamilyen szerves szubsztrátumot oxidálunk savas bromáttal átmeneti-fémionok jelenlétében Belouszov-Zsabotyinszkij reakciónak nevezünk. Erre a reakcióra Richard J. Field, Kőrös Endre, Richard M. Noyes kidolgoztak egy modellt \cite{noyes1972oscillations}, amit a nevük után Field-Kőrös-Noyes (FKN) modellnek neveznek. A mechanizmus során a rendszer két kinetikai (A és B kinetikai állapot) állapot között oszcillál, amit három részfolyamatra oszthatunk. A reakció kinetikai állapotát a bromid-ion koncentráció határozza meg.
Az első állapotban (A állapot) során a rendszer bromid-iont fogyaszt, így annak koncentrációja folyamatosan csökken. Amikor a bromid-ion koncentráció elér egy kritikus minimum értéket, a reakció a második kinetikai állapotba kerül (B állapot). A második kinetikai állapot során a redukált katalizátor (ferroin-indikátor) oxidálódik. A B állapot fontos jellemzője, hogy brómossav képződik autokatalitikus módon. Ahhoz, hogy a reakció oszcillálhasson, el kell jutnunk B-ből A-ba. Ez az oxidált katalizátor redukciójával valósul meg. Ennek során bromid-iont termel a rendszer (R10) így az első kinetikai állapotba jutunk (A állapot), ahol a ciklus újra kezdetét veszi. A reakció során a katalizátor (ferroin) oxidált és redukált aránya oszcillál, ezt az analitikai paramétert vizsgáltam a munkám folyamán. A nettó reakciók:\\

\small
\begin{align}
\small
\ce {BrO3^- + Br- + CH2(COOH)2 + 3 H+ &-> 3 BrCH(COOH)2 + 3 H2O}\\
\ce {BrO3^- + Fe^2+ + CH2(COOH)2 + 5 H+ &-> BrCH(COOH)2 + 4 Fe^3+ + 3 H2O}\\
\ce {4 Fe^3+ + BrCH(COOH)2 + 2 H2O &-> Br- + 4 Fe^2+ + HCOOH + 2 CO2 + 5 H+}\\
\ce {CH2(COOH)2 + 6 Fe^3+ + 2 H2O &-> 6 Fe^2+ + HCOOH + 2 CO2 + 6 H+}\\
\ce {3 BrO3^- + 5 CH2(COOH)2 + 3 H+ &-> 3 BrCH(COOH)2 + 2 HCOOH + 4 CO2 + 5 H2O}
\large
\end{align}
\large


Kőrös Endre 1972-es cikkének \cite{noyes1972oscillations} jelölései: 3.3=A, 3.4=B, 3.5=R10, 3.6=R9, 3.7=C.

Meg szeretném említeni, hogy a homogén fázisú oszcilláló reakciók tanulmányozásának erős magyar vonatkozása van. Már igen korán tanulmányozta Kőrös Endre a reakciót, a korábban is hivatkozott közleményekben \cite{field1974oscillations, noyes1972oscillations} szerzőtársaival felállított egy modellt, mely kielégítő magyarázatot adott a reakcióra. Megemlítendő még Orbán Miklós \cite{miklososzcillalo}, Szalai István \cite{molnar2015pattern}, Noszticzius Zoltán \cite{noszticzius1987sustained}, Bánsági Tamás \cite{bansagi2011tomography}, Kurin-Csörgei Krisztina \cite{orban2015ph}, Nagy-Ungvárai Zsuzsanna \cite{nagy1991control}, Molnár István \cite{molnar2015pattern} neve.

\subsection{A BZ-reakció a biológiai mintázatképződés modellje}

A híres matematikus és polihisztor, Alan Turing vetette fel, hogy a biológiai mintázatok kialakulása magyarázható pusztán reakció--diffúzió rendszerekkel \cite{turing1952chemical}. \emph{,,The chemical basis of morphogenesis,,} című művében, pusztán matematikai alapon megjósolta az oszcilláló reakciók létezését, mielőtt azokról bármilyen kísérletes eredmény született volna. Hogy ez valóban így van-e, sokáig nem lehetett tudni. Kőrös Endre 1972-es publikációjában írta, hogy \emph{,,Csak a jövő a megmondhatója, hogy a BZ-reakció több-e mint laboratóriumi érdekesség,,} \cite{field1972oscillations}. Ma már biztosan tudjuk, hogy ezen reakciók nagy jelentőségűek a biológiai mintázatképződés szempontjából is, és a biológiai mintázatképződés szinte teljesen megmagyarázható reakció--diffúzió rendszerekkel \cite{kondo2010reaction}. A mintázatképződés az a folyamat, mely során az a hihetetlen, több nagyságrenden átívelő szerveződés kialakul, amit például egy emberi szervezet mutat, a viszonylag egyszerű zigótából. Ez a fejlődésbiogia központi kérdése. A biológiai rendszerekben a BZ-reakcióhoz hasonló oszcillátorok működnek. Ilyen például az embriogenezis során kulcsfontosságú Cdk1--APC/C oszcillátor \cite{yang2013cdk1}. A jól jellemzett \emph{Xenopus} zigótában is megfigyeltek hasonló oszcillációt, mely valószínűleg az első néhány leánysejtet eredményező osztódás térbeli koordinációját irányítja \cite{chang2013mitotic}. Egy látványos érdekességet szeretnék bemutatni a \ref{fig:csiga}. ábrán. Jól látható a csigaházon az elágazó ék--mintázat. A kialakulását könnyen meg lehet érteni, ha fontolóra vesszük, milyen mintázatot kapnánk, ha a BZ-reakciót tér--idő diagramon ábrázolnánk. A táguló koncentrikus körbe rendeződő kémiai hullámok egy ilyen diagramon egymásra rétegzett ékeknek látszanának, pontosan amit a csigaházon látunk. A spirál alakban növekedő csigaház ilyen tekintetben olyan, mint egy tér--idő diagram. A BZ-reakció tehát nem csak érdekesség, hanem a biológiai mintázatképződés megértéséhez is fontos lehet.

\begin{figure}[!h]
\centering
\includegraphics[width=0.6\textwidth]{img/conus.jpg}
\caption{\emph{Conus textile} csiga háza. A kialakuló mintázat hasonló egy tér--idő síkon ábrázolt kvázi--kétdimenziós BZ-reakcióhoz.}
\label{fig:csiga}
\end{figure}
